---
layout: post
category: essay
tags: 诗歌 七律
title: 七律三首
subtitle: 2008年前写的几首诗
date: 2010-07-29 00:00:00 +0800
gh_issue: 63
redirect_from:
  - /three-poems-qi-lv
---

整理以前写的几首七律。 [^1]

其一 雀巢枝 [^2]

叶落根枯霜至也，羽绝声渐路悠悠。   
无愁鸠雀巢槐国，徒易衣裳冠楚猴。   
恨逐飞蓬随泛梗，羞珍腐鼠愧髑髅。   
林花一岁发一次，传语东风问去留。    

注：
1. 无愁：（后主高纬）乃益骄纵，盛为《无愁》之曲，帝自弹琵琶而唱之，侍和之者以百数。人间谓之无愁天子。 —— 《北齐书·幼主记》
2. 槐国：典出《南柯太守传》，南柯一梦故事也。
3. 楚猴：项王...曰：“富贵不归故乡，如衣绣夜行，谁知之者！”说者曰：“人言楚人沐猴而冠耳，果然。”项王闻之，烹说者。 —— 《史记·项羽本纪》
4. 飞蓬：蓬草之不理者，叶散生，遇风辄拔而旋。 —— 《辞源》
5. 泛梗：有土偶与桃梗相与语。桃梗谓土偶人曰：“子，西岸之土也，挻之以为人。至岁八月，降雨下，淄水至，则汝残矣。”土偶曰：“不然。吾西岸之土也，残则复西岸耳。今子，东国之桃梗也，刻削子以为人，降雨下，淄水至，流子而去，则子漂漂者将何如耳。” —— 《战国策·齐策三》
6. 腐鼠：惠子相梁，庄子往见之。或谓惠子曰：“庄子来，欲代子相。”于是惠子恐，搜于国中三日三夜。庄子往见之，曰：“南方有鸟，其名为鹓鶵，子知之乎？夫鹓鶵发于南海，而飞于北海；非梧桐不止，非练实不食，非醴泉不饮。于是鸱得腐鼠，鹓鶵过之，仰而视之曰：吓！今子欲以子之梁国而吓我邪？” —— 《庄子·秋水》
7. 髑髅：庄子之楚，见空髑髅，髐然有形，撽以马捶因而问之，曰：“夫子贪生失理，而为此乎？将子有亡国之事，斧钺之诛，而为此乎？将子有不善之行，愧遗父母妻子之丑，而为此乎？将子有冻馁之患，而为此乎？将子之春秋故及此乎？”于是语卒，援髑髅，枕而卧。夜半，髑髅见梦曰：“子之谈者似辩士。视子所言，皆生人之累也，死则无此矣。子欲闻死之说乎？”庄子曰：“然。”髑髅曰：“死，无君于上，无臣于下；亦无四时之事，从然以天地为春秋，虽南面王乐，不能过也。”庄子不信，曰：“吾使司命复生子形，为子骨肉肌肤，反子父母妻子闾里知识，子欲之乎？”髑髅深矉蹙额曰：“吾安能弃南面王乐而复为人间之劳乎！” —— 《庄子·至乐》


其二 无题 [^3]

海色连天苦道亡，目无所住皆愁望。   
任抛星汉归园圃，留取乾坤盛酒囊。   
醉可酣席沉象腹，梦尝举鼎挎鱼肠。   
人生长恨如流水，更复鲸吸似饮浆。 

注：
1. 鱼肠：古名剑。东汉王充《论衡》将鱼肠与棠谿、龙泉、太阿等名剑并举。
2. 人生长恨如流水：林花谢了春红，太匆匆，无奈朝来寒雨晚来风。胭脂泪，相留醉，几时重？自是人生长恨水长东。 —— 南唐李煜《相见欢》


其三 或有感 [^4]

四年风雨梦雕鞍，及壮未酬只道难。   
马齿加长为我老，沈腰减瘦可谁看。   
公门委蛇终饱食，尸位居鸮不素餐。   
二十四年皆幻影，而今应作如是观。   

注：
1. 荀息牵马操璧而前曰：“璧则犹是也，而马齿加长矣。” —— 《谷梁传·僖公二年》
2. 沈约，字休文，吴兴武康人也...以书陈情于勉曰：“吾...百日数旬，革带常应移孔；以手握臂，率计月小半分。” —— 《梁书·列传·范云 沈约》
3. 羔羊之皮，素丝五紽；退食自公，委蛇！委蛇！ —— 《诗经·召南·羔羊》 （委蛇即逶迤）
4. 《金刚经》云：“一切有为法，如梦幻泡影，如露亦如电，应作如是观！”


************

[^1]: 本文整理写于2010年7月29日，当时进华为刚两年，尚且还有些诗情。
[^2]: 《雀巢枝》写于2003年下半年左右，当时正在大四上学期。不知道为什么写的是雀而不是鹊，也可能是后面在整理录入时误打错了字。
[^3]: 《无题》写于2007年左右，参见[诗歌与烟台](/yantai-poems)。
[^4]: 《或有感》写于从宝信离职将进入华为间的赋闲期，后来有同事点评 “二十四年皆幻影，而今应作如是观。太早！太早！”真的很贴切！
